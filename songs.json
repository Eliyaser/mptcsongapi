[
  {
    "id": 1,
    "title": "பாரீர் கெத்சமனே பூங்காவிலென் நேசரையே",
    "song": "\r\n    பாரீர் கெத்சமனே பூங்காவிலென் நேசரையே\r\n    பாவியெனக்காய் வேண்டுதல்\r\n    செய்திடும் சத்தம் தொனித்திடுதே\r\n    \r\n    1. தேகமெல்லாம் வருந்தி சோகமடைந்தவராய்\r\n    தேவாதி தேவன் ஏக சுதன் படும் பாடுகள் எனக்காயே – பாரீர்\r\n    \r\n    2. அப்பா இப்பாத்திரமே நீக்கும் நின் சித்தமானால்\r\n    எப்படியுமும் சித்தம் செய்ய என்னைத் தத்தம் செய்தேன் என்றாரே – பாரீர்\r\n    \r\n    3. இரத்தத்தின் வேர்வையாலே மெத்தவுமே நனைந்தே\r\n    இம்மானுவேலன் உள்ளமுருகியே வேண்டுதல் செய்தனரே- பாரீர்\r\n    \r\n    4. மும்முறை தரை மீதே தாங்கொண்ணா வேதனையால்\r\n    முன்னவன் தானே வீழ்ந்து ஜெபித்தாரே பாதகர் மீட்புறவே – பாரீர்\r\n    \r\n    5. அன்பின் அருள் மொழியால் ஆறுதல் அளிப்பவர்\r\n    துன்ப வேளையில் தேற்றுவாரின்றியே நொந்து அலறுகின்றார் – பாரீர்\r\n    \r\n    6. என்னையும் தம்மைப் போல மாற்றும் இம்மா நேசத்தை\r\n    எண்ணி யெண்ணியே உள்ளம் கனிந்து நான் என்றும் புகழ்ந்திடுவேன் – பாரீர்\r\n"
  },
  {
    "id": 2,
    "title": "உள்ளமெல்லாம் உருகுதையோ",
    "song": "\r\n    உள்ளமெல்லாம் உருகுதையோ\r\n    உத்தமனை நினைக்கையிலே\r\n    உம்மை யன்றி வேறே தெய்வம்\r\n    உண்மையாய் இங்கில்லையே\r\n    \r\n    கள்ளனென்றும் தள்ளிடாமல்\r\n    அள்ளி என்னை அணைத்தவா\r\n    சொல்லடங்கா நேசத்தாலே\r\n    உம் சொந்த மாக்கிக் கொண்டீரே\r\n    \r\n    2. எத்தன் என்னை உத்தமனாக்க\r\n    சித்தம் கொண்ட என் இயேசையா\r\n    எத்தனையோ துரோகம் நான் செய்தேன்\r\n    அத்தனையும் நீர் மன்னித்தீர்\r\n    \r\n    இரத்தம் சிந்த வைத்தேனே நான்\r\n    அத்தனையும் என் பாவமன்றோ\r\n    கர்த்தனே உம் அன்புக்கீடாய்\r\n    நித்தம் செய்வேன் உம் சேவையே\r\n    \r\n    3. வானமீதில் இயேசு ராஜன்\r\n    வேகம் வரும் நாளன்றோ\r\n    லோக மீதில் காத்திருப்போர்\r\n    ஏகமாகக் கூடிட\r\n    \r\n    தியாக ராஜன் இயேசுவை நான்\r\n    முகமுகமாய்த் தரிசிக்க\r\n    ஆவலோடு ஏங்கும் தாசன்\r\n    சோகம் நீங்கும் நாளன்றோ?"
  },
  {
    "id": 3,
    "title": "சிலுவையின் நிழலில் அனுதினம் அடியான்",
    "song": "\r\n      சிலுவையின் நிழலில் அனுதினம் அடியான்\r\n      சாய்ந்திளைப்பாறிடுவேன் – ஆ! ஆ!\r\n      \r\n      சிலுவை அன்பின் மறைவில்\r\n      கிருபையின் இனிய நிழலில்\r\n      ஆத்தும நேசரின் அருகில்\r\n      அடைகிறேன் ஆறுதல் மனதில்\r\n      \r\n      1. பாவப் பாரச் சுமையதால் சோர்ந்தே\r\n      தளர்ந்த என் ஜீவியமே – ஆ! ஆ!\r\n      சிலுவையண்டை வந்ததினால்\r\n      சிறந்த சந்தோஷங் கண்டதினால்\r\n      இளைப்படையாது மேலோகம்\r\n      ஏகுவேன் பறந்தே வேகம்\r\n      \r\n      2. இன்பம் சுரந்திடும் திருமொழி கேட்டேன்\r\n      இன்னல்கள் மறந்திடுவேன் – ஆ! ஆ!\r\n      திருமறை இன்னிசை நாதம்\r\n      தேனிலு மினிய வேதம்\r\n      தருமெனக்கனந்த சந்தோஷம்\r\n      தீர்க்குமென் இதயத்தின் தோஷம்\r\n      \r\n      3. எவ்வித கொடிய இடருக்கு மஞ்சேன்\r\n      இயேசுவைச் சார்ந்து நிற்பேன் – ஆ! ஆ!\r\n      அவனியில் வியாகுலம் வந்தால்\r\n      அவரையே நான் அண்டிக்கொண்டால்\r\n      அலைமிக மோதிடு மந்நாள்\r\n      ஆறுதல் அளிப்பாரே சொன்னால்"
  },
  {
    "id": 4,
    "title": "எப்போதும் என் முன்னே",
    "song": "\r\n      எப்போதும் என் முன்னே\r\n      உம்மைத்தான் நிறுத்தியுள்ளேன்\r\n      என் மேய்ப்பர் நீர்தானையா\r\n      குறை ஒன்றும் எனக்கில்லையே\r\n      \r\n      என் நேசரே என் மேய்ப்பரே\r\n      எப்போதும் நீர்தானையா\r\n      என் முன்னே நீர்தானையா\r\n      \r\n      உம் இல்லம் ஆனந்தம்\r\n      பரிபூரண ஆனந்தம்\r\n      பேரின்பம் நீர்தானையா\r\n      நிரந்தர பேரின்பமே -என் நேசரே\r\n      \r\n      என் இதயம் மகிழ்கின்றது\r\n      உடலும் இளைப்பாறுது\r\n      எனைக் காக்கும் தகப்பன் நீரே\r\n      பரம்பரைச் சொத்தும் நீரே\r\n      \r\n      என் செல்வம் என் தாகம்\r\n      எல்லாமே நீர்தானையா\r\n      எனக்குள்ளே வாழ்கின்றீர்\r\n      அசைவுற விடமாட்டீர்\r\n      \r\n      கல்வாரி எனக்காக\r\n      காயங்கள் எனக்காக\r\n      திரு இரத்தம் எனக்காக\r\n      சிந்தியே ஜீவன் தந்தீர்"
  },
  {
    "id": 5,
    "title": "தேவனே, நான் உமதண்டையில்",
    "song": "\r\n      தேவனே, நான் உமதண்டையில் – இன்னும் நெருங்கிச்\r\n      சேர்வதே என் ஆவல் பூமியில்.\r\n      மாவலிய கோரமாக வன் சிலுவை மீதினில் நான்\r\n      கோவே, தொங்க நேரிடினும்\r\n      ஆவலாய் உம்மண்டை சேர்வேன்\r\n      \r\n      1. யாக்கோபைப்போல், போகும் பாதையில் – பொழுது பட்டு\r\n      இராவில் இருள் வந்து மூடிட\r\n      தூக்கத்தால் நான் சாய்ந்து தூங்கினாலும் என் கனாவில்\r\n      நோக்கியும்மை கிட்டிச் சேர்வேன், வாக்கடங்கா நல்ல நாதா! – தேவனே\r\n      \r\n      2. பரத்துக்கேறும் படிகள் போலவே – என் பாதை தோன்றப்\r\n      பண்ணும் ஐயா, என்றன் தேவனே,\r\n      கிருபையாக நீர் எனக்குத் தருவதெல்லாம் உமதண்டை\r\n      அருமையாய் என்னையழைத்து அன்பின் தூதனாகச் செய்யும் – தேவனே\r\n      \r\n      3. நித்திரையினின்று விழித்துக் – காலை எழுந்து\r\n      கர்த்தாவே, நான் உம்மைப் போற்றுவேன்;\r\n      இத்தரையில் உந்தன் வீடாய் என்துயர்க் கல் நாட்டுவேனே,\r\n      என்றன் துன்பத்தின் வழியாய் இன்னும் உம்மைக் கிட்டிச் சேர்வேன் – தேவனே\r\n      \r\n      4. ஆனந்தமாம் செட்டை விரித்துப் – பரவசமாய்\r\n      ஆகாயத்தில் ஏறிப் போயினும்\r\n      வான மண்டலங் கடந்து பறந்து மேலே சென்றிடினும்\r\n      மகிழ்வுறு காலத்திலும் நான் மருவியும்மைக் கிட்டிச் சேர்வேன் – தேவனே"
  },
  {
    "id": 6,
    "title": "தேன் இனிமையிலும் இயேசுவின் நாமம்",
    "song": "\r\n      தேன் இனிமையிலும் இயேசுவின் நாமம்\r\n      திவ்விய மதுர மாமே – அதைத்\r\n      தேடியே நாடி ஒடியே வருவாய்\r\n      தினமும் நீ மனமே\r\n      \r\n      காசினிதனிலே நேசமதாக\r\n      கஷ்டத்தை உத்தரித்தே – பாவ கசடதை\r\n      அறுத்து சாபத்தைத் தொலைத்தார்\r\n      கண்டுணர் நீ மனமே\r\n      \r\n      பாவியை மீட்கத் தாவியே உயிரை\r\n      தாமே ஈந்தவராம் – பின்னும்\r\n      நேமியாம் கருணை நிலைவரமுண்டு\r\n      நிதம் துதி என் மனமே\r\n      \r\n      காலையில் பனிபோல் மாயமாய் உலகம்\r\n      உபாயமாய் நீங்கிவிடும் – என்றும்’\r\n      கர்த்தரின் பாதம் நிச்சயம் நம்பு\r\n      கருத்தாய் நீ மனமே\r\n      \r\n      துன்பத்தில் இன்பம் தொல்லையில் நல்ல\r\n      துணைவராம் நேசரிடம் – நீயும்\r\n      அன்பதாய்ச் சேர்த்தால் அணைத்துணைக்\r\n      காப்பார் ஆசைகொள் நீ மனமே\r\n      \r\n      பூலோகத்தாரும் மேலோகத்தாரும்\r\n      புகழ்ந்து போற்றும் நாமம் – அதைப்\r\n      பூண்டுகொண்டால் தான் பொன்னகர்\r\n      வாழ்வில் புகுவாய் நீ மனமே"
  },
  {
    "id": 7,
    "title": "உன்னத தேவனே என் இயேசு ராஜனே",
    "song": "\r\n      உன்னத தேவனே என் இயேசு ராஜனே\r\n      உம்மோடு இணைந்திட என் உள்ளம் ஏங்குதையா\r\n      1. உம் அன்பைப் பருகிட\r\n      ஓடோடி வந்துள்ளேன் உம்மாக மாறிட உலகை மறக்கிறேன்\r\n      \r\n      இரவெல்லாம் பகலெல்லாம் இதயம்\r\n      உமக்காக துடிக்குதையா\r\n      நினைவெல்லாம் பேச்செல்லாம்\r\n      நேசரே உம்மைப் பற்றித்தானே ஐயா\r\n      \r\n      2. தேனிலும் இனிமையே தெவிட்டாத அமுதமே\r\n      தேடியும் கிடைக்காத ஒப்பற்ற செல்வமே\r\n\r\n      3. பேரின்பக் கடலிலே ஓய்வின்றி மூழ்கணும்\r\n      துதித்து மகிழணும் தூயோனாய் வாழணும்\r\n\r\n      4. மறுரூபமாக்கிடும் மகிமையின் மேகமே\r\n      உம்முக சாயலாய் உருமாற்றும் தெய்வமே\r\n\r\n      5. கொடியாக படரணும் உந்தன் நேசமே\r\n      மடிமீது தவழணும் மழலைக் குழந்தை நான்\r\n\r\n      6. ஐயா உம் நிழலிலே ஆனந்த பரவசம்\r\n      அளவிடா பேரின்பம் ஆரோக்கியம் அதிசயம்"
  },
  {
    "id": 8,
    "title": "அன்பே கல்வாரி அன்பே",
    "song": "\r\n      அன்பே கல்வாரி அன்பே\r\n      உம்மைப் பார்க்கையிலே\r\n      என் உள்ளம் உடையுதய்யா\r\n\r\n      1. தாகம் தாகம் என்றீர்\r\n      எனக்காய் ஏங்கி நின்றீர்\r\n      பாவங்கள் சுமந்தீர் – எங்கள்\r\n      பரிகார பலியானீர்\r\n\r\n      2. காயங்கள் பார்க்கின்றேன்\r\n      கண்ணீர் வடிக்கின்றேன்\r\n      தூய திரு இரத்தமே\r\n      துடிக்கும் தாயுள்ளமே\r\n\r\n      3. அணைக்கும் கரங்களிலே\r\n      ஆணிகளா சுவாமி\r\n      நினைத்து பார்க்கையிலே\r\n      நெஞ்சம் உருகுதையா\r\n\r\n      4. நெஞ்சிலே ஓர் ஊற்று\r\n      நதியாய் பாயுதையா\r\n      மனிதர்கள் மூழ்கணுமே\r\n      மறுரூபம் ஆகணுமே"
  },
  {
    "id": 9,
    "title": "இயேசுவே கல்வாரியில் என்னை",
    "song": "\r\n      இயேசுவே கல்வாரியில் என்னை\r\n      வைத்துக்கொள்ளும்\r\n      பாவம் போக்கும் இரத்தமாம்\r\n      திவ்விய ஊற்றைக் காட்டும்\r\n\r\n      மீட்பரே, மீட்பரே,\r\n      எந்தன் மேன்மை நீரே\r\n      விண்ணில் வாழுமளவும்\r\n      நன்மை செய்குவீரே!\r\n\r\n      2.பாவியேன் கல்வாரியில்\r\n      இரட்சிப்பைப் பெற்றேனே\r\n      ஞானஜோதி தோன்றவும்\r\n      கண்டு பூரித்தேனே\r\n\r\n      3.இரட்சகா கல்வாரியின்\r\n      காட்சி கண்டோனாக\r\n      பக்தியோடு ஜீவிக்க\r\n      என்னை ஆள்வீராக\r\n\r\n      4.இன்னமும் கல்வாரியில்\r\n      ஆவலாய் நிற்பேனே\r\n      பின்பு மோட்ச லோகத்தில்\r\n      என்றும் வாழுவேனே"
  },
  {
    "id": 10,
    "title": "உள்ளத்தில் அவர் பால் பேரன்புள்ளோரெல்லாம்",
    "song": "\r\nஉள்ளத்தில் அவர் பால் பேரன்புள்ளோரெல்லாம்\r\nஎண்ணத்தில் தெளிவைப் பெறுவீர்\r\nசொல்லதில் கூறுவீர் வாழ்வதில் சாதிப்பீர்\r\nஇயேசு தேடும் நபர் இவரே\r\n\r\n1. பரமன் பேரிலே பற்றுக்கொண்டோரெல்லாம்\r\nஎளிதில் புரிவார் அவரின் பாரத்தை\r\nஉலகின் பேரிலே இயேசுவின் அக்கரை\r\nதமதாக்கியவர் வாழுவார் மாளுவார்\r\n\r\nஉண்மை அடியவர் இயேசுவை அறிவார்\r\nதம்மையே அவர்க்காய் அளிப்பார்\r\n\r\n2. தேசங்கள் தீவுகள் பல பிராந்தியங்கள்\r\nபாவத்தால் நிறைந்து சாபமாகிறது\r\nதிறப்பின் வாயிலே நிற்கத்தக்கதாக\r\nதேவன் தேடும் நபர் நம்மிலே யார் யாரோ\r\n\r\n3. செல்வம் சீர் சிறப்பு நற்குடிப் பிறப்பு\r\nசெல்வாக்கு அந்தஸ்து படாடோப வஸ்து\r\nயாவையும் பெறினும் சாகையில் என் செய்வீர்\r\nஉலகின் சம்பத்து குப்பை என்றே சொல்வீர்"
  },
  {
    "id": 11,
    "title": "ஸ்தோத்திரம் பாடியே போற்றிடுவேன்",
    "song": "ஸ்தோத்திரம் பாடியே போற்றிடுவேன்\r\nதேவாதி தேவனை ராஜாதி ராஜனை\r\nவாழ்த்தி வணங்கிடுவேன்\r\n\r\n1. அற்புதமான அன்பே – என்னில்\r\nபொற்பரன் பாராட்டும் தூய அன்பே\r\nஎன்றும் மாறா தேவ அன்பே\r\nஎன்னுள்ளம் தங்கும் அன்பே – ஸ்தோத்திரம்\r\n\r\n2. ஜோதியாய் வந்த அன்பே – பூவில்\r\nஜீவன் தந்து என்னை மீட்ட அன்பே\r\nதியாகமான தேவ அன்பே\r\nதிவ்விய மதுர அன்பே – ஸ்தோத்திரம்\r\n\r\n3. மாய உலக அன்பை – நம்பி\r\nமாண்ட என்னைக் கண்டழைத்த அன்பே\r\nஎன்னை வென்ற தேவ அன்பே\r\nஎன்னில் பொங்கும் பேரன்பே – ஸ்தோத்திரம்\r\n\r\n4. ஆதரவான அன்பே – நித்தம்\r\nஅன்னை போல் என்னையும் தாங்கும் அன்பே\r\nஉன்னத மா தேவ அன்பே\r\nஉள்ளங் கவரும் அன்பே – ஸ்தோத்திரம்\r\n\r\n5. வாக்கு மாறாத அன்பே – திரு\r\nவார்த்தை உரைத்தென்னைத் தேற்றும் அன்பே\r\nசர்வ வல்ல தேவ அன்பே\r\nசந்ததம் ஓங்கும் அன்பே – ஸ்தோத்திரம்\r\n"
  },
  {
    "id": 12,
    "title": "உம்மண்டை, கர்த்தரே, நான் சேரட்டும்",
    "song": "\r\n உம்மண்டை, கர்த்தரே, நான் சேரட்டும்;\r\nசிலுவை சுமந்து நடப்பினும்,\r\nஎன் ஆவல் என்றுமே\r\nஉம்மண்டை, கர்த்தரே, ,-2\r\nநான் சேர்வதே.\r\n\r\n2. தாசன் யாக்கோபைப் போல் ராக்காலத்தில்\r\nதிக்கற்றுக் கல்லின் மேல் தூங்குகையில்,\r\nஎன்தன் கனாவிலே\r\nஉம்மண்டை, கர்த்தரே, -2 இருப்பேனே.\r\n\r\n3. நீர் என்னை நடத்தும் பாதை எல்லாம்\r\nவிண் எட்டும் ஏணிபோல் விளங்குமாம்.\r\nதூதர் அழைப்பாரே\r\nஉம்மண்டை, கர்த்தரே, -2\r\nநான் சேரவே.\r\n\r\n4. விழித்து உம்மையே நான் துதிப்பேன்.\r\nஎன் துயர்க் கல்லை உம் வீடாக்குவேன்;\r\nஎன் துன்பத்தாலுமே\r\nஉம்மண்டை, கர்த்தரே, -2\r\nநான் சேர்வேனே.\r\n\r\n\r\n\r\n1. Nearer, my God, to thee,\r\nNearer to thee!\r\nE’en though it be a cross\r\nThat raiseth me.\r\nStill all my song shall be\r\nNearer, my God, to thee,\r\nNearer, my God, to thee,\r\nNearer to thee!\r\n\r\n2. Though like the wanderer,\r\nThe sun gone down,\r\nDarkness be over me,\r\nMy rest a stone,\r\nYet in my dreams I’d be\r\nNearer, my God, to thee,\r\nNearer, my God, to thee,\r\nNearer to thee!\r\n\r\n3. There let the way appear,\r\nSteps unto heav’n;\r\nAll that thou sendest me,\r\nIn mercy giv’n;\r\nAngels to beckon me\r\nNearer, my God, to thee,\r\nNearer, my God, to thee,\r\nNearer to thee!\r\n\r\n4. Then with my waking thoughts\r\nBright with thy praise,\r\nOut of my stony griefs\r\nBethel I’ll raise;\r\nSo by my woes to be\r\nNearer, my God, to thee,\r\nNearer, my God, to thee,\r\nNearer to thee!\r\n\r\n5. Or if, on joyful wing\r\nCleaving the sky,\r\nSun, moon, and stars forgot,\r\nUpward I fly,\r\nStill all my song shall be\r\nNearer, my God, to thee,\r\nNearer, my God, to thee,\r\nNearer to thee!\r\n\r\n"
  },
  {
    "id": 13,
    "title": " மாறிடா எம் மா நேசரே – ஆ",
    "song": "\r\n1. மாறிடா எம் மா நேசரே – ஆ\r\nமாறாதவர் அன்பெந்நாளுமே\r\nகல்வாரி சிலுவை மீதிலே\r\nகாணுதே இம்மா அன்பிதே – ஆ\r\n\r\nஆ! இயேசுவின் மகா அன்பிதே\r\nஅதன் ஆழம் அறியலாகுமோ\r\nஇதற்கிணையேதும் வேறில்லையே\r\nஇணை ஏதும் வேறில்லையே\r\n\r\n2. பாவியாக இருக்கையிலே – அன்பால்\r\nபாரில் உன்னைத் தேடி வந்தாரே\r\nநீசன் என்றுன்னைத் தள்ளாமலே\r\nநேசனாக மாற்றிடவே. — ஆ! இயேசு\r\n\r\n3. உள்ளத்தால் அவரைத் தள்ளினும் – தம்\r\nஉள்ளம் போல் நேசித்ததினால்\r\nஅல்லல் யாவும் அகற்றிடவே\r\nஆதி தேவன் பலியானாரே — ஆ! இயேசு\r\n\r\n4. ஆவியால் அன்பைப் பகிர்ந்திட – தூய\r\nதேவனின் விண் சாயல் அணிய\r\nஆவியாலே அன்பைச் சொரிந்தார்\r\nஆவலாய் அவரைச் சந்திக்க — ஆ! இயேசு\r\n\r\n5. நியாய விதி தினமதிலே – நீயும்\r\nநிலையாகும் தைரியம் பெறவே\r\nபூரணமாய் அன்பு பெருக\r\nபுண்ணியரின் அன்பு வல்லதே — ஆ! இயேசு\r\n\r\n6. பயமதை நீக்கிடுமே – யாவும்\r\nபாரினிலே சகித்திடுமே\r\nஅது விசுவாசம் நாடிடுமே\r\nஅன்பு ஒருக்காலும் ஒழியாதே — ஆ! இயேசு\r\n\r\n\r\n"
  },
  {
    "id": 14,
    "title": " என் அருள் நாதா, இயேசுவே",
    "song": "\r\nஎன் அருள் நாதா, இயேசுவே\r\nசிலுவை காட்சி பார்க்கையில்\r\nபூலோக மேன்மை நஷ்டமே\r\nஎன்றுணர்ந்தேன் என் உள்ளத்தில்\r\n\r\n2. என் மீட்பர் சிலுவை அல்லால்\r\nவேறெதை நான் பாராட்டுவேன்\r\nசிற்றின்பம் யாவும் அதினால்\r\nதகாததென்று தள்ளுவேன்\r\n\r\n3. கை தலை காலிலும் இதோ\r\nபேரன்பும் துன்பும் கலந்தே\r\nபாய்ந்தோடும் காட்சிபோல் உண்டோ?\r\nமுள் முடியும் ஒப்பற்றதே\r\n\r\n4. சராசரங்கள் அனைத்தும்\r\nஅவ்வன்புக்கு எம்மாத்திரம்\r\nஎன் ஜீவன் சுகம் செல்வமும்\r\nஎன் நேசருக்குப் பாத்தியம்\r\n\r\n5. மாந்தர்க்கு மீட்பைக் கஸ்தியால்\r\nசம்பாதித்தீந்த இயேசுவே\r\nஉமக்கு என்றும் தாசரால்\r\nமா ஸ்தோத்திரம் உண்டாகவே\r\n\r\n\r\n"
  },
  {
    "id": 15,
    "title": " சந்தோஷம் பொங்குதே ",
    "song": "\r\nசந்தோஷம் பொங்குதே – (2)\r\nசந்தோஷம் என்னில் பொங்குதே\r\nஅல்லேலூயா\r\nஇயேசு என்னை இரட்சித்தார்\r\nமுற்றும் என்னை மாற்றினார்\r\nசந்தோஷம் பொங்கிப் பொங்குதே\r\n\r\n1. வழி தப்பி நான் திரிந்தேன் – பாவ\r\nபழியதை சுமந்தலைந்தேன்\r\nஅவர் அன்புக் குரலே\r\nஅழைத்தது என்னையே\r\nஅந்த இன்ப நாளில்\r\nஎந்தன் பாவம் நீங்கிற்றே (2)\r\n\r\n2. சத்துரு சோதித்திட தேவ\r\nஉத்தரவுடன் வருவான்\r\nஆனால் இயேசு கைவிடார்\r\nதானாய்  வந்து இரட்சிப்பார்\r\nஇந்த நல்ல இயேசு எந்தன்\r\nசொந்தமானாரே (2)\r\n\r\n3. பாவத்தில் ஜீவிப்பவர்\r\nபாதாளத்தில் அழிந்திடுவார்\r\nநானோ பரலோகத்தில்\r\nநாளும் பாடல் பாடிடுவேன்\r\nஎன்னில் வாழும் இயேசுவோடு\r\nஎன்றும் வாழுவேன் (2)\r\n\r\n\r\n"
  },
  {
    "id": 16,
    "title": " என் நேசர் அன்பு எத்தனை பெரிது",
    "song": "\r\nஎன் நேசர் அன்பு\r\n எத்தனை பெரிது \r\nஎன்றும் அவர் அன்பை பாடுவேன்\r\nஅன்பின் ஆழம் நீளம் \r\nஅகலம் உயரம்\r\n அறிந்து கொள்வேனோ அளவில்லாதது\r\n\r\n1. தகப்பனைப் போல் சுமந்து வந்தார் \r\nதாயை காட்டிலும் நேசித்தாரே\r\nமீட்பராகவும் மேய்ப்பராகவும்\r\n எல்லாவற்றிற்கும் எல்லாமாய் இருப்பேன் என்றவரே\r\n\r\n\r\n2. துன்ப வேளையில் இன்பம் அவரே\r\n இன்னல்  வேளையில் அண்ணல் அவரே\r\nகஷ்ட நேரத்தில் என் இஷ்டம் அவரே \r\nகடைசி மட்டும் கைவிடார் காப்பேன் என்றவரே\r\n\r\n3. ஞானிகளையும் வெட்கப்படுத்த\r\n பைத்தியமான என்னை தெரிந்தார்\r\nபலமுள்ளோரையும் வெட்கப்படுத்த பலவீனமானதும் \r\nஇயலாத  என்னை தெரிந்தார்\r\n\r\n\r\n"
  },
  {
    "id": 17,
    "title": " இம்மானுவேலின் இரத்தத்தால் நிறைந்த ஊற்றுண்டே",
    "song": "\r\nஇம்மானுவேலின் இரத்தத்தால்\r\nநிறைந்த ஊற்றுண்டே\r\nஎப்பாவத் தீங்கும் அதினால்\r\nநிவிர்த்தி யாகுமே\r\n\r\n2. மா பாவியான கள்ளனும்\r\nஅவ்வூற்றில் மூழ்கினான்\r\nமன்னிப்பும் மோக்ஷனந்தமும்\r\nஅடைந்து பூரித்தான்\r\n\r\n3. அவ்வாறே நானும் இயேசுவால்\r\nவிமோசனம் பெற்றேன்\r\nஎன் பாவம் நீங்கிப் போனதால்\r\nஓயாமல் பாடுவேன்\r\n\r\n4. காயத்தில் ஓடும் இரத்தத்தை\r\nவிஸ்வாசத்தால் கண்டேன்\r\nஒப்பற்ற மீட்பர் நேசத்தை\r\nஎங்கும் பிரஸ்தாபிப்பேன்\r\n\r\n5. பின் விண்ணில் வல்ல நாதரை\r\nநான் கண்டு பூரிப்பேன்\r\nஅங்கென்னை மீட்ட நேசத்தை\r\nகொண்டாடிப் போற்றுவேன்!\r\n\r\n\r\n"
  },
  {
    "id": 18,
    "title": " தந்தானைத் துதிப்போமே",
    "song": "\r\nதந்தானைத் துதிப்போமே –\r\n திருச் சபையாரே கவி – பாடிப்பாடி\r\nதந்தானைத் துதிப்போமே\r\n\r\nவிந்தையாய் நமக்கனந்தனந்தமான\r\nவிள்ளற்கரியதோர் நன்மை மிக மிக (2) – தந்தானை\r\n\r\n1. ஒய்யாரத்துச் சீயோனே – நீயும்\r\nமெய்யாகக் களிகூர்ந்து நேர்ந்து\r\nஒய்யாரத்துச் சீயோனே\r\nஐயனேசுக்குனின் கையைக் கூப்பித் துதி\r\nசெய்குவையே மகிழ் கொள்ளுவையே நாமும் (2) – தந்தானை\r\n\r\n2. கண்ணாரக் களித்தாயே – நன்மைக்\r\nகாட்சியைக் கண்டு ருசித்துப் புசித்து\r\nகண்ணாரக் களித்தாயே\r\nஎண்ணுக்கடங்காத எத்தனையோ நன்மை\r\nஇன்னுமுன்மேற் சோனா மாரிபோற் பெய்துமே (2) – தந்தானை\r\n\r\n3. சுத்தாங்கத்து நற்சபையே – உனை\r\nமுற்றாய்க் கொள்ளவே அலைந்து திரிந்து\r\nசுத்தாங்கத்து நற்சபையே\r\nசத்துக் குலைந்துனைச் சக்தியாக்கத் தம்மின்\r\nரத்தத்தைச் சிந்தி எடுத்தே உயிர் வரம் (2) – தந்தானை\r\n4. தூரம் திரிந்த சீயோனே – உனைத்\r\nதூக்கியெடுத்துக் கரத்தினிலேந்தி\r\nதூரம் திரிந்த சீயோனே\r\nஆரங்கள் பூட்டி அலங்கரித்து நின்னை\r\nஅத்தன் மணவாட்டி யாக்கினது என்னை! (2) – தந்தானை\r\n5. சிங்காரக் கன்னிமாரே – உம்\r\nஅலங்காரக் கும்மி அடித்துப் படித்து\r\nசிங்காரக் கன்னிமாரே\r\nமங்காத உம் மணவாளன் இயேசுதனை\r\nவாழ்த்தி வாழ்த்தி ஏத்திப் பணிந்திடும் (2) – தந்தானை\r\n\r\n"

  },
  {
    "id": 19,
    "title": " இயேசுவே உம் நாமத்தினால் இன்பமுண்டு யாவருக்கும்",
    "song": "\r\nஇயேசுவே உம் நாமத்தினால்\r\nஇன்பமுண்டு யாவருக்கும்\r\nநன்றியுள்ள இதயத்துடன்\r\nகூடினோம் இந்நன்னாளிலே\r\n\r\nஎங்கள் தேவனே எங்கள் ராஜனே (2)\r\nஎன்றும் உம்மையே சேவிப்போம்\r\nநன்றியுள்ள சாட்சியாக\r\nஉமக்கென்றும் ஜீவிப்போம்\r\n\r\n2. நிலையில்லா இவ்வுலகில்\r\nநெறி தவறி நாம் அலைந்தோம்\r\nநின்னொளி பிரகாசித்திட\r\nநீங்கா ஜீவன் பெற்றிடவே\r\n\r\n3. பொன்னை நாடி மண்ணையடைந்தோம்\r\nபுகழ் தேடி ஏமாற்றங் கொண்டோம்\r\nவிண்ணை நோக்கி ஜெயம் பெற்றோம்\r\nஇயேசுவின் தரிசனத்தால்\r\n\r\n4. உன்னைக் கண்டழைக்கும் சத்தத்தை\r\nகேட்டாயோ ஓ! பாவியே\r\nஇன்றும் இயேசுவண்டை வாராயோ\r\nநித்திய ஜீவன் பெற்றிடவே\r\n\r\n5. இயேசுவை நாம் பின் செல்லுவோம்\r\nஉலகை என்றும் வெறுப்போம்\r\nதுன்ப பாதை சென்றிடுவோம்\r\nஎன்றும் அவரின் பெலத்தால்\r\n\r\n\r\n"
  },
  {
    "id": 20,
    "title": " இயேசுவே உந்தன் மாசில்லா இரத்தம் எந்தனுக்காக சீந்தினீரே ",
    "song": "\r\n இயேசுவே உந்தன் மாசில்லா இரத்தம்\r\nஎந்தனுக்காக சீந்தினீரே -2\r\nகோரப்பாடுகள் யாவும் சகித்தீர்\r\nஅத்தனையும் எனக்காகவோ\r\n\r\nமா பாவியாம் என்னை நினைக்க\r\nமண்ணான நான் எம்மாத்திரம் ஐயா\r\nதேவ தூதரிலும் மகிபனாய்\r\nஎன்னை மாற்றின அன்பைத் துதிப்பேன்\r\n\r\n1. என் மேல் பாராட்டின உமதன்புக்\r\nகீடாய் என்ன நான் செய்திடுவேன்\r\nநரகாக்கினையில் நின்று மீட்ட\r\nசுத்த கிருபையை நித்தம் பாடுவேன்\r\n\r\n2. எந்தன் பாவங்கள் பாரச்சுமை போல\r\nதாங்கக்கூடாத மா பாரம்\r\nமன்னிக்கும் தயை பெருத்த என் தேவா\r\nமன்னித்தும் மறந்தும் தள்ளனீர்\r\n\r\n3. எந்தன் பாதங்கள் சறுக்கிடும்போது\r\nவலக்கரத்தாலே தாங்குகின்றீர்\r\nமனபாரத்தால் சோர்ந்திடும்போது\r\nஜீவ வார்த்தையால் தேற்றிகின்றீர்\r\n\r\n4. எனக்காக நீர் யாவும் முடித்தீர்\r\nஉமக்காக நான் என்ன செய்வேன்\r\nஎந்தன் ஜீவனுள்ள நாளெல்லாம் உம்\r\nசிலுவை சுமந்து வருவேன்\r\n\r\n\r\n"
  },
  {
    "id": 21,
    "title": " வாலிப நாளில் உன் தேவனைத் தேடி ஓடிவா",
    "song": "\r\nவாலிப நாளில் உன் தேவனைத் தேடி ஓடிவா\r\nபாவி உன்னை அழைக்கிறார் இயேசு ராஜனே\r\n\r\nசரணங்கள்\r\n\r\n1. பாவம் உன்னை தொடருமே சாபம் கொல்லுமே\r\nஉன் இன்ப லாபம் எல்லாமே சாபம் காலம் இதுவே – வாலிப\r\n\r\n2. எத்தனையோ விபத்தினின்று உன்னை விலக்கினார்\r\nநித்தம் உன்னை பத்திரமாய் நடத்தி வருகிறார் – வாலிப\r\n\r\n3. அந்தரங்க பாவத்தினால் வேதனையுற்றேன்\r\nஉந்தன் திருரத்தத்தினால் ஆனந்தம் பெற்றேன் – வாலிப\r\n\r\n4. உன் கோர பாவம் எல்லாம் சுமந்து தீர்த்தே\r\nவன் கொலையின் வாதை எல்லாம் மகிழ்ந்து சுகித்தாரே – வாலிப\r\n\r\n\r\n"
  },
  {
    "id": 22,
    "title": " குயவனே குயவனே படைப்பின் காரணனே",
    "song": "\r\nகுயவனே குயவனே படைப்பின் காரணனே\r\nகளிமண்ணான என்னையுமே\r\nகண்ணோக்கிப் பார்த்திடுமே\r\n\r\n1. வெறுமையான பாத்திரம் நான்\r\nவெறுத்து தள்ளாமலே\r\nநிரம்பி வழியும் பாத்திரமாய்\r\nவிளங்க செய்திடுமே\r\nவேதத்தில் காணும் பாத்திரமெல்லாம்\r\nஇயேசுவைப் போற்றிடுமே\r\nஎன்னையும் அவ்வித பாத்திரமாய்\r\nவனைந்து கொள்ளுமே – குயவனே\r\n\r\n2. விலை போகாத பாத்திரம் நான்\r\nவிரும்புவாரில்லையே\r\nவிலையெல்லாம் உம கிருபையால்\r\nஉகந்த தாக்கிடுமே\r\nதடைகள் யாவும் நீக்கி என்னை\r\nதம்மைப் போல் மாற்றிடுமே\r\nஉடைத்து என்னை உந்தனுக்கே\r\nஉடைமை ஆக்கிடுமே – குயவனே\r\n\r\n3. மண்ணாசையில் நான் மயங்கியே\r\nமெய்வழி விட்டகன்றேன்\r\nகண்போன போக்கை பின் பற்றினேன்\r\nகண்டேனில்லை இன்பமே\r\nகாணாமல் போன பாத்ரம் என்னை\r\nதேடி வந்த தெய்வமே\r\nவாழ்நாள் எல்லாம் உம பாதம் சேரும்\r\nபாதையில் நடத்திடுமே – குயவனே\r\n\r\n\r\n"
  },
  {
    "id": 23,
    "title": " கதிரவன் தோன்றும் காலையிதே",
    "song": "\r\nகதிரவன் தோன்றும் காலையிதே\r\nபுதிய கிருபை பொழிந்திடுதே – நல்\r\nதுதி செலுத்திடுவோம் இயேசுவுக்கே\r\n\r\n1. வான சுடர்கள் கானக ஜீவன்\r\nவாழ்த்திடவே பரன் மாட்சிமையே\r\nகாற்று, பறவை, ஊற்று நீரோடை\r\nகர்த்தருக்கே கவி பாடிடுதே\r\n\r\n2. காட்டில் கதறி கானக ஓடை\r\nகண்டடையும் வெளி மான்களைப் போல்\r\nதாகம் தீர்க்கும் ஜீவத் தண்ணீராம்\r\nதற்பரன் இயேசுவைத் தேடிடுவோம்\r\n\r\n3. கர்த்தர் கிருபை என்றென்றும் ஓங்க\r\nகர்த்தரே நல்லவர் என்றுரைப்போம்\r\nகேருபீன்கள் மத்தியில் வாழும்\r\nகர்த்தர் இக்காலையில் எழுந்தருள்வார்\r\n\r\n4. எந்தன் உதடும் உந்தனைப் போற்றும்\r\nஎன் கரங்கள் குவிந்தே வணங்கும்\r\nபாக்கியம் நான் கண்டடைந்தேனே\r\nயாக்கோபின் தேவனே என் துணையே\r\n\r\n5, காலை விழிப்பே கர்த்தரின் சாயல்\r\nகண்களும் செவியும் காத்திருக்கும்\r\nபாதம் அமர்ந்து வேதமே ருசித்து\r\nகீதங்கள் பாடியே மகிழ்ந்திடுவேன்\r\n\r\n6. வானமும் பூமி யாவும் படைத்தீர்\r\nவானம் திறந்தே தோன்றிடுவீர்\r\nஆவல் அடங்க என்னையும் அழைக்க\r\nஆத்தும நேசரே வந்திடுவீர்\r\n\r\n\r\n"
  },
  {
    "id": 24,
    "title": " உயிருள்ள திருப்பலியாய் உடலைப் படைக்கின்றேன்",
    "song": "\r\nஉயிருள்ள திருப்பலியாய்\r\nஉடலைப் படைக்கின்றேன்\r\nஉள்ளம் தந்துவிட்டேன்  – 2\r\nதகப்பனே தந்துவிட்டேன்\r\nதங்கிவிடும் நிரந்தரமாய் – 2\r\nஉயிருள்ள திருப்பலியாய்\r\nஉடலைப் படைக்கின்றேன்\r\nஉள்ளம் தந்துவிட்டேன்\r\n1. உலகப்போக்கில் நடப்பதில்லை\r\nஒத்த வேஷம் தரிப்பதில்லை – 2\r\nஎன் மனம் புதிதாக வேண்டும்\r\nதிருச்சித்தம் புரிந்து வாழ வேண்டும் – 2\r\nதகப்பனே தந்துவிட்டேன்\r\nதங்கிவிடும் நிரந்தரமாய் – 2\r\nஉயிருள்ள திருப்பலியாய்\r\nஉடலைப் படைக்கின்றேன்\r\nஉள்ளம் தந்துவிட்டேன்\r\n2. உள்ளத்தின் நினைவுகள் உமக்கு\r\nஉகந்தவனவாய் இருப்பதாக – 2\r\nநாவின் சொற்கள் எல்லாம்\r\nஏற்றனவாய் இருப்பதாக – 2\r\nதகப்பனே தந்துவிட்டேன்\r\nதங்கிவிடும் நிரந்தரமாய் – 2\r\nஉயிருள்ள திருப்பலியாய்\r\nஉடலைப் படைக்கின்றேன்\r\nஉள்ளம் தந்துவிட்டேன்\r\n3. எண்ணங்கள் ஏக்கங்கள் உமதாகணும்\r\nஇன்னும் அதிகமாய் நேசிக்கணும் – 2\r\nஉன்னதர் பணி செய்ய வேண்டும்\r\nஎன் உயிர் இருக்கும்வரை – 2\r\nதகப்பனே தந்துவிட்டேன்\r\nதங்கிவிடும் நிரந்தரமாய் – 2\r\nஉயிருள்ள திருப்பலியாய்\r\nஉடலைப் படைக்கின்றேன்\r\nஉள்ளம் தந்துவிட்டேன் – 2\r\n\r\n\r\n"
  },
  {
    "id": 25,
    "title": "உம்மையல்லாமல் எனக்கு யாருண்டு?",
    "song": "\r\nஉம்மையல்லாமல் எனக்கு யாருண்டு?\r\nஉம்மைத்தவிர விருப்பம் எதுவுண்டு?\r\n\r\nஆசையெல்லாம் நீர்தானையா\r\nதேவையெல்லாம் நீர்தானையா \r\nஇரட்சகரே… இயேசுநாதா…\r\nதேவையெல்லாம் நீர்தானய்யா \r\n\r\n1. இதயக்கன்மலை நீர்தானய்யா\r\nஉரிய பங்கும் நீர்தானய்யா\r\nஎப்போதும் உம்மோடு இருக்கின்றேன\r\nவலக்கரம் பிடித்து தாங்குகிறீர் \r\n\r\n2. உம்மோடு வாழ்வதே என் பாக்கியம்\r\nநீரே எனது உயிர்த்துடிப்பு             \r\nஉமது விருப்பம்போல் நடத்துகிறீர்\r\nமுடிவிலே மகிமையில் ஏற்றுக்கொள்வீர்\r\n\r\n3. உலகில் வாழும் நாட்களெல்லாம்\r\nஉமது செயல்கள் சொல்லி மகிழ்வேன்\r\nஉம்மைத்தான் அடைக்கலமாய்க் கொண்டுள்ளேன்\r\nஉம்மையே நம்பி வாழ்ந்திருப்பேன்\r\n\r\n\r\n"
  },
  {
    "id": 26,
    "title": " விந்தை கிறிஸ்தேசு ராஜா! உந்தன் சிலுவையென் மேன்மை",
    "song": "\r\nவிந்தை கிறிஸ்தேசு ராஜா!\r\nஉந்தன் சிலுவையென் மேன்மை \r\n\r\nசுந்தரமிகும் இந்த பூவில்\r\nஎந்த மேன்மைகள் எனக்கிருப்பினும் — விந்தை\r\n\r\n1. திரண்ட ஆஸ்தி, உயர்ந்த கல்வி\r\nசெல்வாக்குகள் எனக்கிருப்பினும்\r\nகுருசை நோக்கிப் பார்க்க எனக்கு\r\nஉரிய பெருமைகள் யாவும் அற்பமே — விந்தை\r\n\r\n2. உம் குருசே ஆசிக்கெல்லாம்\r\nஊற்றாம் வற்றா ஜீவ நதியாம்\r\nதுங்க ரத்த ஊற்றில் மூழ்கித்\r\nதூய்மையடைந்தே மேன்மையாகினேன் — விந்தை\r\n\r\n3. சென்னி, விலா, கை, கானின்று\r\nசிந்துதோ துயரோடன்பு,\r\nமன்னா இதைப் போன்ற காட்சி\r\nஎந்நாளிலுமே எங்கும் காணேன் — விந்தை\r\n\r\n4. இந்த விந்தை அன்புக்கீடாய்\r\nஎன்ன காணிக்கை ஈந்திடுவேன்\r\nஎந்த அரும் பொருள் ஈடாகும்?\r\nஎன்னை முற்றிலும் உமக்களிக்கிறேன் — விந்தை\r\n\r\n\r\n"
  },
  {
    "id": 27,
    "title": " இன்ப இயேசுவின் இணையில்லா நாமத்தை புகழ்ந்து",
    "song": "\r\n இன்ப இயேசுவின் இணையில்லா\r\nநாமத்தை புகழ்ந்து\r\nஇகமதில் பாடிட தருணமிதே\r\nஇயேசுவைப் போல் ஒரு நேசரில்லை\r\nஇன்றும் என்றென்றும் அவர்\r\nதுதி சாற்றிடுவேன்\r\n\r\nநித்தியமான பர்வதமே\r\nஉந்தனில் நிலைத்திருப்பேன்\r\nநீக்கிடாதென்னை தோளின் மேல் சுமந்தே\r\nநித்தம் நடத்திகிறீர் – என்னையும்\r\nஉம் ஜனமாய் நினைத்தே ஈந்தீர்\r\nஉன்னத வெளிப்படுத்தல் நிறைவாய்\r\n\r\nபாவத்தில் வீழ்ந்து மாயையிலே\r\nஆழ்ந்து நான் மாள்கையிலே\r\nபிரிந்து தேவ அன்பினைக் காட்டியே\r\nபட்சமாய் பிரிந்தெடுத்தீர்\r\nபாரில் பரிசுத்தராகுதற்காய் – மிக\r\nபரலோக நன்மைகளால் நிறைந்தீர்\r\n\r\nமானானது நீரோடைகளை\r\nவாஞ்சித்துக் கதறுமாப் போல் – என்\r\nஆத்துமா உம்பொன் முகம் காணவே\r\nவாஞ்சித்து கதறிடுதே\r\nவானிலும் இந்தப் பூமிலும் நீர் – என்\r\nவாஞ்சைகள் தீர்ப்பவராய் நினைத்தே\r\n\r\nஆர்ப்பரிப்போடே ஸ்தோத்திரிப்போம்\r\nஅன்பரை உளம் கனிந்தே\r\nஅற்புத ஜெயம் ஈந்தீரே\r\nஅளவில்லாத ஜீவனை அளித்தே\r\nஅல்லேலூயா துதி கன மகிமை – உம்\r\nநாமத்திற்கே நிதம் சாற்றிடுவோம்\r\n\r\n\r\n"
  },
  {
    "id": 28,
    "title": " கொஞ்ச காலம் இயேசுவுக்காக கஷ்டப்பாடு சகிப்பதினால்",
    "song": "\r\n கொஞ்ச காலம் இயேசுவுக்காக\r\nகஷ்டப்பாடு சகிப்பதினால்\r\nஇன்னல் துன்பம் இன்பமாய் மாறும்\r\nஇயேசுவை நான் காணும் போது-2\r\n\r\nஅவர் பாதம் வீழ்ந்து பணிந்து\r\nஆனந்த கண்ணீர் வடிப்பேன்\r\nஎந்தன் ஓட்டம் ஜெயத்துடன் முடியும்\r\nஅந்த நாடு சுதந்தரிப்பேன்\r\n\r\n1. கஷ்டம் கண்ணீர் நிறைந்த உலகை\r\nகடந்தென்று நான் மறைவேன்-2\r\nஜீவ ஊற்றருகே என்னை நடத்திச் சென்றே\r\nதேவன் கண்ணீரைத் துடைத்திடுவார்\r\n\r\n2. இந்த தேகம் அழியும் கூடாரம்\r\nஇதை நம்பி யார் பிழைப்பார்-2\r\nஎன் பிதா வீட்டில் வாசஸ்தலங்கள் உண்டே\r\nஇயேசுவோடு நான் குடியிருப்பேன்\r\n\r\n3. வீணை நாதம் தொனித்திடும் நேரம்\r\nவரவேற்பு அளிக்கப்படும்-2\r\nஎன்னை பேர் சொல்லி இயேசு கூப்பிடுவார்\r\nஎனக்கானந்தம் பொங்கிடுமே\r\n\r\n4. பலியாக காணிக்கையாக\r\nபடைத்தேனே உமக்காக-2\r\nஎன்னை ஏற்றுக்கொள்ளும் இயேசு ஆண்டவரே\r\nஏழை நான் என்றும் உம் அடிமை\r\n\r\n\r\n"
  },
  {
    "id": 29,
    "title": "ஆனந்தமே பரமானந்தமே – இயேசு அண்ணலை அண்டினோர்க் கானந்தமே",
    "song": "\r\n ஆனந்தமே பரமானந்தமே – இயேசு\r\nஅண்ணலை அண்டினோர்க் கானந்தமே\r\n\r\nசரணங்கள்\r\n\r\n1. இந்தப் புவி ஒரு சொந்தம் அல்ல என்று\r\nஇயேசு என் நேசர் மொழிந்தனரே\r\nஇக்கட்டும் துன்பமும் இயேசுவின் தொண்டர்க்கு\r\nஇங்கேயே பங்காய் கிடைத்திடினும் — ஆனந்தமே\r\n\r\n2. கர்த்தாவே நீர் எந்தன் காருண்ய கோட்டையே\r\nகாரணமின்றி கலங்கேனே நான்\r\nவிஸ்வாசப் பேழையில் மேலோகம் வந்திட\r\nமேவியே சுக்கான் பிடித்திடுமே — ஆனந்தமே\r\n\r\n3. என்னுள்ளமே உன்னில் சஞ்சலம் ஏன் வீணாய்?\r\nகண்ணீரின் பள்ளத்தாக்கல்லோ இது!\r\nசீயோன் நகரத்தில் சீக்கிரம் சென்று நாம்\r\nஜெய கீதம் பாடி மகிழ்ந்திடலாம் — ஆனந்தமே\r\n\r\n4. கூடார வாசிகளாகும் நமக்கிங்கு\r\nவீடென்றும் நாடென்றும் சொல்லலாமோ?\r\nகைவேலையில்லாத வீடொன்றை மேலேதான்\r\nசெய்வேன் எனச் சொல்லிப் போகலையோ — ஆனந்தமே\r\n\r\n5. துன்பங்கள் தொல்லை இடுக்கண் இடர் இவை\r\nதொண்டர் எமை அண்டி வந்திடுனும்\r\nசொல்லி முடியாத ஆறுதல் கிருபையை\r\nதுன்பத்தினூடே அனுப்பிடுவார் — ஆனந்தமே\r\n6. இயேசுவே சீக்கிரம் இத்தரை வாருமேன்\r\nஏழை வெகுவாய்க் கலங்குகிறேனே\r\nஎன் நேசர் தன் முக ஜோதியதேயல்லாமல்\r\nஇன்பம் தரும் பொருள் ஏதுமில்லை — ஆனந்தமே\r\n\r\n\r\n"
  },
  {
    "id": 30,
    "title": " ஆனந்தமாக அன்பரைப் பாடுவேன் ஆசையவரென்னாத்துமாவிற்கே",
    "song": "\r\nஆனந்தமாக அன்பரைப் பாடுவேன்\r\nஆசையவரென்னாத்துமாவிற்கே\r\nஆசீகளருளும் ஆனந்தனந்தமாய்\r\nஆண்டவர் இயேசுபோல் ஆருமில்லையே\r\n\r\nஇயேசுவல்லால் இயேசுவல்லால்\r\nஇன்பம் இகத்தில் வேறெங்குமில்லையே\r\nஇயேசுவல்லால் இயேசுவல்லால்\r\nஇன்பம் வேறெங்குமில்லையே\r\n\r\n2. தந்தை தாயும் உன்சொந்தமானோர்களும்\r\nதள்ளிடினும் நான் தள்ளிடுவேனோ\r\nதாங்கிடுவேன் என் நீதியின் கரத்தால்\r\nதாபரமும் நல்ல நாதனுமென்றார்\r\n\r\n3.கிறிஸ்து இயேசு பிரசன்னமாகவே\r\nகிருபையும் வெளியாகினதே\r\nநீக்கியே சாவினை நற்சுவிசேஷத்தார்\r\nஜீவன் அழியாமை வெளியாக்கினால்\r\n\r\n4.ஒப்பில்லாத மகிமை நம்பிக்கை சந்தோஷமும்\r\nதப்பறு தேசின் கிரீடமாகவே\r\nஅப்போஸ்தலர் தம் ஊழியத்தாலே\r\nஆதி விசுவாசத்தில் வளர்ந்திடுவோம்\r\n\r\n5.அழுகையின் தாழ்வில் நடப்பவரே\r\nஆழிபோல் வான்மழை நிறைக்குமே\r\nசேர்ந்திட சீயோனில் தேவனின் சந்நிதி\r\nஜெயத்தின்மேல் ஜெயமடைந்திடுவோம்\r\n\r\n\r\n"
  },
   {
    "id": 31,
    "title": " இயேசுவின் நாமமே திருநாமம் முழு இருதயத்தால் தொழுவோம் நாமும்",
    "song": "\r\n இயேசுவின் நாமமே திருநாமம் –\r\nமுழு இருதயத்தால் தொழுவோம் நாமும்\r\n\r\n1. காசினியில் அதனுக் கிணையில்லையே – விசு\r\nவாசித்த வர்களுக்குக் குறையில்லையே – இயேசுவின்\r\n\r\n2. இத்தரையில் மெத்தவதி சயநாமம் – அதை\r\nநித்தமுந் தொழுபவர்க்கு ஜெய நாமம் – இயேசுவின்\r\n\r\n3. உத்தம மகிமைப் பிரசித்த நாமம் – \r\nஇது சத்திய விதேய மனமொத்த நாமம் – இயேசுவின்\r\n\r\n4. விண்ணவரும் பண்ணுடன் கொண்டாடும் நாமம்- கடி\r\nகண்டதிர்ந்து பயந்தோடு தேவநாமம் – இயேசுவின்\r\n\r\n5. பட்சமுடன் ரட்சைசெயு முபகாரி\r\n – பெரும் பாவப்பிணிகள் நீக்கும் பரிகாரி – இயேசுவின்\r\n\r\n\r\n"
  },
  {
    "id": 32,
    "title": " எந்தன் நாவில் புதுபாட்டு",
    "song": "\r\nஎந்தன் நாவில் புதுபாட்டு\r\nஎந்தன் இயேசு தருகிறார்\r\n\r\nஆனந்தம் கொள்ளுவேன்\r\nஅவரை நான் பாடுவேன் -உயிருள்ள\r\nநாள் வரையில் அல்லேலூயா\r\n\r\n1. பாவ இருள் என்னை வந்து\r\nசூழ்ந்து கொள்கையில் -தேவனவர்\r\nதீபமாய் என்னை தேற்றினார்\r\n\r\n2. வாதை நோயும் வந்தபோது\r\nவேண்டல் கேட்டிட்டார் -பாதை காட்டி\r\nதுன்பமெல்லாம் நீக்கிமீட்டிட்டார்\r\n\r\n3. சேற்றில் வீழ்ந்த என்னையவர்\r\nதூக்கியெடுத்தார் -நாற்றமெல்லாம்\r\nஜீவ இரத்தம் கொண்டு மாற்றினார்\r\n\r\n4. தந்தை தாயும் நண்பர் உற்றார்\r\nயாவுமாயினார் – நிந்தை தாங்கி\r\nஎங்குமவர் மேன்மை சொல்லுவேன்\r\n\r\n5. இவ்வுலக பாடு என்னை\r\nஎன்னை செய்திடும் -அவ்வுலக\r\nவாழ்க்கைக் காண காத்திருக்கிறேன்\r\n\r\n\r\n"
  },
  {
    "id": 33,
    "title": " இயேசுவைப் போல் அழகுள்ளோர் யாரையும் இப்பூவினில்",
    "song": "\r\nஇயேசுவைப் போல் அழகுள்ளோர் யாரையும் இப்பூவினில்\r\nஇதுவரை கண்டதில்லை காண்பதுமில்லை\r\n\r\nபூரண அழகுள்ளவரே பூவில் எந்தன் வாழ்க்கையதில்\r\nநீரே போதும் வேறே வேண்டாம் எந்தன் அன்பர் இயேசுவே\r\nமண்ணுக்காக மாணிக்கத்தை விட்டிடமாட்டேன்\r\n\r\n1. சம்பூரண அழகுள்ளோர் என்னை மீட்டுக் கொண்டீரே\r\nசம்பூரணமாக என்னை உந்தனுக்கீந்தேன்\r\n\r\n2. எருசலேம் குமாரிகள் எத்தனை வளைந்தோராய்\r\nஉம்மில் உள்ள எந்தன் அன்பை நீக்க முயன்றார்\r\n\r\n3. லோக சுக மேன்மையெல்லாம் எந்தனை கவர்ச்சித்தால்\r\nபாவ சோதனைகளெல்லாம் என்னை சோதித்தால்\r\n\r\n4. நீர்மேல் மோதும் குமிழிபோல் மின்னும் ஜடமோகமே\r\nஎன் மேல் வந்து வேகமாக மோதியடித்தால்\r\n\r\n5. தினந்தோறும் உம்மில் உள்ள அன்பு என்னில் பொங்குதே\r\nநேசரே நீர் வேகம் வந்து என்னைச் சேருமே\r\n\r\n\r\n"
  },
  {
    "id": 34,
    "title": " பார்ப்பேனே என் நேசரை நான் ஆர்ப்பரிப்பேன் நானு மந்நாள்",
    "song": "\r\nபார்ப்பேனே என் நேசரை நான்\r\nஆர்ப்பரிப்பேன் நானு மந்நாள்\r\nதீர்த்தார் என் கண்ணீர்கள் – யாவும்\r\nசாற்றுவேன் நான் துதியே துதியே – பார்\r\n\r\n1.பாரில் எந்தன் பாவம் தீர்த்தார்\r\nபரத்தில் எந்தன் ஆவல் தீர்ப்பார்\r\nஅகத்திலே சந்தோசமளித்தார்\r\nஇகத்தி லென்றும் துதியே துதியே – பார்\r\n\r\n2.ஆயிரங்களிற் சிறந்தோர்\r\nஆத்துமாவின் நேசராவர்\r\nஆபத்திலென் தோழனவர்\r\nநாமத்திற்கே துதியே துதியே – பார்\r\n\r\n3.எண்ணிறந்த தூதர் கூட்டம்\r\nவிண்ணினின்று போற்றும் நாளில்\r\nஅண்ணல் இயேசுவின்\r\nஅடிபணிந்தேன் பணிந்து சொல்வேன் துதியே துதியே\r\n\r\n4.மண்ணின் சாயல் மாறியானும்\r\nமகிமை யேறி மாசாற்றோனாய்\r\nமன்னனோடு மணவறையில் மகிழ்வேன் என்றும் துதியே துதியே – பார்\r\n\r\n\r\n"
  },
  {
    "id": 35,
    "title": " தேவ பிதா என்றன் மேய்ப்பன் அல்லோ,சிறுமை தாழ்ச்சி அடைகிலனே",
    "song": "\r\nதேவ பிதா என்றன் மேய்ப்பன் அல்லோ,\r\nசிறுமை தாழ்ச்சி அடைகிலனே\r\n\r\nஆவலதாய் எனைப் பைம்புன் மேல்\r\nஅவர் மேயத் தமர் நீர் அருளுகின்றார்.- தேவ\r\n\r\n1. ஆத்துமந் தன்னைக் குளிரப்பண்ணி\r\nஅடியேன் கால்களை நீதி என்னும்\r\nநேர்த்தியாம் பாதையில் அவர் நிமித்தம்\r\nநிதமும் சுகமாய் நடத்துகின்றார். -தேவ\r\n\r\n2. சா நிழல் பள்ளத் திறங்கிடினும்,\r\nசற்றும் தீங்குக் கண்டஞ்சேனே ;\r\nவானபரன் என்னோடிருப்பார் ;\r\nவளை தடியும் கோலுமே தேற்றும் .- தேவ\r\n\r\n3. பகைவர்க் கெதிரே ஒரு பந்தி\r\nபாங்காய் எனக்கென் றேற்படுத்திச்\r\nசுக தயிலம் கொண்டென் தலையைச்\r\nசுபமாய் அபிஷேகம் செய்குவார் ,-தேவ\r\n\r\n4. ஆயுள் முழுவதும் என் பாத்ரம்\r\nஅருளும் நலமுமாய் நிரம்பும் ,\r\nநேயன் வீட்டினில் சிறப்போடே ,\r\nநெடு நாள் குடியாய் நிலைத்திருப்பேன் –தேவ\r\n\r\n\r\n"
  },
  {
    "id": 36,
    "title": "மான்கள் நீரோடை வாஞ்சித்து",
    "song": "\r\nமான்கள் நீரோடை வாஞ்சித்து\r\nகதறும்போல் தேவனே\r\nஎந்தன் ஆத்துமா உம்மையே\r\nவாஞ்சித்துக் கதறுதே\r\n\r\nதஞ்சம் நீர் அடைக்கலம் நீர் \r\nகோட்டையும் நீர் என்றும் காப்பீர்\r\n\r\nதேவன் மேல் ஆத்துமாவே\r\nதாகமாயிருக்கிறதே\r\nதேவனின் சந்நிதியில் நின்றிட\r\nஆத்துமா வாஞ்சிக்குதே\r\n\r\nஆத்துமா கலங்குவதேன்\r\nநேசரை நினைத்திடுவாய்\r\nஅன்பரின் இரட்சிப்பினால் தினமும்\r\nதுதித்துப் போற்றிடுவோம்\r\n\r\nயோர்தான் தேசத்திலும்\r\nஎர்மோன் மலைகளிலும்\r\nசிறுமலைகளிலிருந்தும் உம்மை\r\nதினமும் நினைக்கின்றேன்\r\n\r\nகன்மலையாம் தேவன்\r\nநீர் என்னை ஏன் மறந்தீர் \r\nஎதிரிகளால் ஒடிங்கி அடியேன்\r\nதுக்கத்தால் திரிவதேனோ\r\n\r\nதேவரீர் பகற்காலத்தில்\r\nகிருபையைத் தருகின்றீர்\r\nஇரவினில் பாடும் பாட்டு எந்தன்\r\nநாவிலிருக்கிறது\r\n\r\n\r\n"
  },
  {
    "id": 37,
    "title": "கவர்ச்சி நாயகனே கண்களில் நிறைந்தவரே",
    "song": "\r\nகவர்ச்சி நாயகனே\r\nகண்களில் நிறைந்தவரே\r\nகரம் பிடித்தவரே\r\nகைவிடா கன்மலையே\r\n\r\nஉமக்கே ஸ்தோத்திரம்\r\nஉமக்கே ஸ்தோத்திரம்\r\nஉயிருள்ள நாளெல்லாம்\r\nஉமக்கே ஸ்தோத்திரம்\r\n\r\n1. என்னை இழுத்துக்கொள்ளும்\r\nஓடி வந்திடுவேன்\r\nஅறைக்குள் அழைத்துச் செல்லும்\r\nஅன்பில் களிகூறுவேன்\r\n\r\n2. திராட்சை இரசம் பார்க்கிலும்\r\nஇனிமையானவரே ஊற்றுண்ட பரிமளமே\r\nஉலகெல்லாம் உம் மணமே\r\n\r\n3. இடக்கையால் தாங்குகிறீர்\r\nவலக்கையால் தழுவுகிறீர்\r\nஎனக்கு உரியவரே\r\nஇதயம் ஆள்பவரே\r\n\r\n4. உம் மீது கொண்ட நேசம்\r\nஅக்கினி ஜுவாலையன்றோ\r\nதண்ணீரும் வெள்ளங்களும்\r\nதணிக்க முடியாதையா\r\n\r\n\r\n"
  },
  {
    "id": 38,
    "title": " எந்நாளுமே துதிப்பாய்– என்னாத்துமாவே, நீ எந்நாளுமே துதிப்பாய்!",
    "song": "\r\nஎந்நாளுமே துதிப்பாய்– என்னாத்துமாவே, நீ\r\nஎந்நாளுமே துதிப்பாய்!\r\nஇந்நாள் வரையிலே உன்னதனார் செய்த\r\nஎண்ணில்லா நன்மைகள் யாவு மறவாது.\r\n\r\n1. பாவங்கள் எத்தனையோ, – நினையா திருந்தாருன்\r\nபாவங்கள் எத்தனையோ?\r\nபாழான நோயை அகற்றி குணமாக்கிப்\r\nபாரினில் வைத்த மகா தய வைஎண்ணி\r\n\r\n2. எத்தனையோ கிருபை, – உன்னுயிர்க்குச் செய்தாரே\r\nஎத்தனையோ கிருபை\r\nநித்தமுனை முடி சூட்டினதுமன்றி,\r\nநேயமதாக ஜீவனை மீட்டதால்.\r\n\r\n3. நன்மையாலுன் வாயை- நிறைத்தாரே, பூர்த்தியாய்\r\nநன்மையாலுன் வாயை;\r\nஉன்வயது கழுகைப்போல் பலங்கொண்டு,\r\nஓங்கு இளமை போலாகவே செய்ததால்.\r\n\r\n4. பூமிக்கும் வானத்துக்கும் உள்ள தூரம் போலவே,\r\nபூமிக்கும் வானத்துக்கும்;\r\nசாமி பயமுள்ளவர் மேல் அவர் அருள்\r\nசாலவும் தங்குமே, சத்திய மேயிது.\r\n\r\n5. மன்னிப்பு மாட்சிமையாம் – மாதேவனருளும்\r\nமன்னிப்பு மாட்சிமையாம்\r\nஎண்ணுவாயோ கிழக்கு மேற்கின் தூரமே ?\r\nஎண்ணில் உன்பாவம் அகன்றதத்தூரமே – எந்நாளுமே\r\n6. தந்தைதன் பிள்ளைகட்கு – தயவோ டிரங்கானோ\r\nதந்தைதன் பிள்ளைகட்கு ?\r\nஎந்த வேளையும் அவரோடு தங்கினால் ,\r\nசொந்தம் பாராட்டியே தூக்கிச் சுமப்பாரே – எந்நாளுமே\r\n\r\n\r\n"
  },
  {
    "id": 39,
    "title": " ஆத்துமமே , என் முழு உள்ளமே - உன் ஆண்டவரைத் தொழு தேத்து -இந்நாள் வரை",
    "song": "\r\nஆத்துமமே , என் முழு உள்ளமே - உன்\r\nஆண்டவரைத் தொழு தேத்து -இந்நாள் வரை\r\nஅன்பு வைத் தாதரித்த - உன்\r\nஆண்டவரைத் தொழுதேத்து \r\n\r\nசரணங்கள்\r\n1. போற்றிடும் வானோர் , பூதலத்துள்ளோர் \r\nசாற்றுதற் கரிய தன்மையுள்ள --- ஆத்துமமே\r\n\r\n2. தலை முறை தலை முரை தாங்கும் விநோத\r\nஉலக முன் தோன்றி ஒழியாத --- ஆத்துமமே\r\n\r\n3. தினம் தினம் உலகில் நீ செய் பலவான \r\nவினை பொறுத் தருளும் , மேலான --- ஆத்துமமே\r\n\r\n4. வாதை , நோய் , துன்பம் மாற்றி , அனந்த \r\nஓதரும் தயைசெய் துயிர் தந்த --- ஆத்துமமே\r\n\r\n5. உற்றுனக் கிரங்கி உரிமை பாராட்டும், \r\nமுற்றும் கிருபையினால் முடி சூட்டும் --- ஆத்துமமே\r\n\r\n6. துதி மிகுந்தேறத் தோத்தரி தினமே,\r\nஇதயமே , உள்ளமே , என் மனமே --- ஆத்துமமே\r\n\r\n"
  },
  {
    "id": 40,
    "title": " என் மீட்பர் இரத்தம் சிந்தினார் நான் பரிசுத்தனானேன்",
    "song": "\r\n என் மீட்பர் இரத்தம் சிந்தினார்\r\nநான் பரிசுத்தனானேன்\r\nஅவர் எனக்காய் மரிந்தெழுந்தார்\r\nநான் மறுரூபமானேன்\r\n\r\nஅவர் பாதை ஜீவஒளியாம்\r\nஎன் இதயம் தேடுதே\r\nஅவர் வார்த்தை ஜீவ ஊற்றாம்\r\nஎன் இதயம் நாடுதே\r\n\r\nஅவர் எனக்காய் உயிர்கொடுத்தார்\r\nஎன் உள்ளம் போற்றுதே\r\nஅவர் என்னோடென்றும் இருப்பார்\r\nஎன் உள்ளம் வாழ்த்துதே\r\n\r\n\r\n\r\n அன்பே, அன்பே, அன்பே\r\nஆருயிர் உறவே!\r\nஆனந்தம் ஆனந்தமே\r\n\r\n1. ஒரு நாளுந்தயை கண்டேனையா\r\nஅன்னா ளெனை வெறுத்தேனையா\r\nஉம் தயை பெரிதையா – என் மேல்\r\nஉம் தயை பெரிதையா – அன்பே\r\n\r\n2. பரலோகத்தின் அருமைப் பொருளே\r\nநரலோகரி லன்பேனையா\r\nஆழம் அறிவேனோ – அன்பின்\r\nஆழம் அறிவேனோ – அன்பே\r\n\r\n3. அலைந்தேன் பலநாள் உமையுமறியா\r\nமறந்தே திரிந்த துரோகியை\r\nஅணைத்தீர் அன்பாலே – என்னையும்\r\nஅணைத்தீர் அன்பாலே – அன்பே\r\n\r\n4. பூலோகத்தின் பொருளின் மகிமை\r\nஅழியும் புல்லின் பூவைப் போல்\r\nவாடாதே ஐயா – அன்பு\r\nவாடாதே ஐயா – அன்பே\r\n\r\n5. இப்பாரினில் உம் அன்பின் இனிமை\r\nஇயம்பற் கியலாதாகில் யான்\r\nஇசைக்கவும் எளிதாமோ பரத்தில்\r\nஇசைக்கவும் எளிதாமோ – அன்பே\r\n\r\n"
  }
]
